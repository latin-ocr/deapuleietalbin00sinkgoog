44 ruinnauus siuxo [¹72]

tellectos fuisse. Et si id respexerimus, quod Albini libellus propterea
scriptus est, ut adulescentes nuper in Academiam recepti in co
tius philosophiae Platonicae rationem et disciplinam introducerentur,
antequam dialogis legendis atque explicandis operam darent, facile
credemus Apuleio elementa, ut ita dicamus, Academica discenti in-
troductionem quandam in Platonis philosophiam, e Oai scholis con·
fictam, in manibus fuisse. Apulei contubernium cum Pontiano Athe-
nis florens 1) consideranti, facile in mentem venit, iuvenibus qui-
busdam divitibus custodes rectoresque additos esse, qui studiis eo-
rum praeessent. Quid, si iuvenis linguae Graecae non magnopere pe-
ritus in Apulei curam deditus est? Nonne in usum eius Graecam
suam introductionem Latine vertisse videtur, quamquam ipse non-
dum totus se in Platonis philosophiam ingurgitavit? Quae cum ita
sint, Faustinum illum filium, ad quem libri de Platone missi sunt,
Apulei disciplinae alumnum fuisse, facile concedes.

Eiusdem Faustini nomini liber de mundo inscriptus est. Quod
opusculum quo tempore conscriptum sit cum quaeritur, haec ante
¹ oculos habenda sunt: Phrygiae regiones ab Apuleio oculis iam tum
visas fuisse 2); Romae locos et ei cognitos esse et Faustin0, apud
quem sine ulla explicatione, immo exempli gratia, hominem ad Mi·
nuciam (sc. porticum) frumentatum venientem commemorat 3). Sed
quominus Romae libellum scriptum esse putemus, hac prohibemur
sententia⁴): ,Phidian illum... vide ipse in clipeo Minervae, quae
arcibus Atheniensibus praesidet, oris similitudinem conligasse cet“.
Sic nonnisi eum adloqui potuit, cui cotidie arcem Athenarum ad-
eundi et Phidiae Minervam spectandi facultas erat. Ergo libellum
de mundo ad adulescentem Romanum, qui Athenis degebat, Athe-
nis scriptum esse haud inepte coniciamus. Ut vero credamus eum
post libros de Platone compositum esse, his adducimur: Apuleius
exemplaris Graeci auctoritatem ita sequitur, ut suo iudicio nonnulla
ex Platone (e. g. epilogum), alia ex Gellio vel Gelli fonte (de ven-
tis c. 1314) addat, cum in Albini fonte Latine transferendo satis
fideliter, immo serviliter, exemplaris Graeci vestigia presserit. Ora-
tione autem usus est multo correctione et splendidiore, quam in li-
bellis de Platone. Neque iam cum sermonis egestate luctatur ne-
que nova quaedam verba excusatur, sed artis vocabula Graeca sine

——-—.

¹) p. 119. 14 Goldb. ²) p. 132, 22 aliua ad Minuciam frumentatum venit
ci. Ps. Arist. περὶ κόσμου p. 4001) 15 ὁμέν τις εἰς rh πρυτανεῖον βαδίζει (πτησόμενος,
ubi de bene meritis publice nutritis sermo est. ³) p. 130, 15. ⁴) Apol. c. 72.

 

